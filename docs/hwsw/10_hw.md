# Hardware


Nella nostra piccola disamina sulla storia dell'informatica abbiamo già detto come 
oggigiorno ci si riferisca comunemente al computer come ad un
dispositivo elettronico e digitale, programmabile e a scopo generico,
costruito secondo la cosiddetta `Architettura di Von Neumann` e
funzionante secondo la logica indotta dalla `Macchina di Turing`.

Ovviamente l'implementazione fisica di questi concetti è progredita enormemente col passare del tempo.
Quello che non è ancora cambiato è la base di partenza del processo di progettazione dei dispositivi.



## Architettura di Von Neumann


L'architettura di Von Neumann, basata sul suo famoso modello, è uno
schema di progettazione di calcolatori elettronici che prende nome dal
matematico John von Neumann e che fu sviluppato per il sistema IAS
machine dell'Institute for Advanced Study nella metà degli anni 40.

<br>

Lo schema si basa su cinque componenti fondamentali:

1) La **CPU**: Central Processing Unit. Il "cervello" operativo della macchina.

2) La **Main Memory**: La memoria principale, utilizzata come memoria di lavoro.

3) Il **Bus**. Un canale che collega tutti i componenti fra loro.

4) Le **Periferiche di Input**: Servono per l'inserimento utente dei dati da eleborare.

5) Le **Periferiche di Output**: Servono per visualizzare all'utente i risultati delle elaborazioni.

<br>

L'idea dietro alla architettura di Von
Neumann è semplicemente quella di descrivere il flusso dei dati a
partire dal momento in cui sono immessi, al momento in cui questi sono
elaborati, fino al momento in cui questa elaborazione viene restituita
in output all'utente.

![Modello semplificato dell'architettura di Von Neumann](von_neumann.jpg)



**CPU**

La Central Processing Unit, il componente principale del computer, è
l'implementazione della Macchina di Turing.<br>
Il *nastro infinito* per le sue elaborazioni prende informazioni e scrive risultati
sulla memoria centrale: tutte le interazioni della CPU sono solo e verso 
la memoria centrale.


**La Main Memory**

La memoria centrale rappresenta il collegamento della CPU con il resto
del mondo. È una memoria di tipo **RAM** che funziona secondo principi
elettrici: le sue uniche capacità sono quelle di leggere, ovvero di
copiare qualcosa dall'esterno su di essa, e di scrivere, ovvero di
copiare una parte di se stessa da qualche parte.

!!! tip "il resto del mondo (dell'hardware)"

    Con i due attori principali fatti a questo modo... come si fa a gestire tutte le funzionalità che vediamo
    mostrare un computer?
    
    Beh... *il trucco è far credere a CPU e Main Memory che tutto sia un file!!!* <br>
    Vuoi scrivere sullo schermo? Scrivi su questo file qui. <br>
    Vuoi sapere cosa ho digitato sulla tastiera? Leggi quel file. <br>
    Vuoi stampare? Scrivi su quest'altro file. <br>
    Vuoi vedere cosa mi sta arrivando dalla Rete? Leggi quell'altro file ancora...


**Le periferiche**

Le periferiche di Input/Output fanno esattamente questo: implementano
una funzionalità dal punto di vista fisico (ad esempio "stampano" o
"visualizzano luci") e interagiscono con il computer secondo la logica
descritta prima.


**Il Bus**

Il nome che è stato scelto da proprio l'idea del trasporto... solo che questo
bus non trasporta le persone, ma i dati, i comandi e le informazioni!!!




## La CPU


![CPU](cpu.jpg){style="width:50%; float:right; margin-left:20px"}

L'unità centrale di elaborazione (CPU) è la parte di un computer che
esegue le istruzioni di un programma per computer, per eseguire le
operazioni aritmetiche di base, logico, e di input / output del sistema.

Dal 1970 ad oggi, sempre migliorando le dimensioni e le prestazioni totali delle stesse, 
le CPU sono state implementate come *microprocessori digitali basati su un'architettura a registri generali*.

La CPU è un *microprocessore general purpose* in grado di eseguire un set limitato di istruzioni
chiamato **Linguaggio Macchina**.

Per semplificare i paradigmi di costruzione, le parole che una CPU è in grado di leggere hanno lunghezza fissa:
questa lunghezza caratterizza di fatto l'intera CPU!!! Esempi di lunghezza di **parola** sono 8 bit, 16 bit, 32 bit, 64 bit.

La CPU è in grado di eseguire ognuna delle istruzioni appartenenti al suo set di base, leggendo l'istruzione, caricando eventuali dati
di input, facendo l'elaborazione richiesta e scrivendo in output il risultato della sua elaborazione. A questo punto la CPU è pronta a leggere
la prossima istruzione... e cosi via dal momento che viene accesa fino al momento dello spegnimento!

Questa ripetizione continua viene definita **ciclo del processore**. Il numero di cicli che una CPU è in grado di eseguire in un secondo
viene definita la **frequenza** di una CPU e si calcola in Hz (più probabilmente con un suo multiplo: MHz o GHz).


!!! warning "Completa le conoscenze"

    * Che cosa è un (micro)processore? 
    * Che differenza c'è fra un (micro)processore e un (micro)controllore?
    * Come si determinano le prestazioni di una CPU? Come si calcola la sua velocità?
    * Cosa significa fare un *benchmark* della tua CPU??? Come è possibile farlo?
    * Quali sono le CPU attualmente in commercio? Quanto costano?
    * Architetture per la CPU: x86 vs ARM
    * CPU per i computer fissi, per i portatili, per i tablet, per gli smartphone
    * Quali sono le aziende che producono CPU? Dove si trovano? Quali tipologie di processori producono?
    


## Le memorie


Le memorie sono la parte del computer destinata a conservare informazioni per un certo periodo di tempo. 

In questa breve disamina, prima proveremo ad evidenziare tutte le caratteristiche principali che dovremmo conoscere
sulle memorie, poi andremo a *studiare* un pò i tipi di memoria più comuni, osservandoli anche alla luce delle nuove
conoscenze acquisite.

Iniziamo!

Le memorie possono essere classificate secondo vari criteri:

<br>

-   *Volatilità*
    
    1) le ***memorie volatili*** perdono Tipicamente tutte le completamente le informazioni in esse contenute non appena si interrompe l'alimentazione elettrica.
    
    2) le ***memorie permanenti*** mantengono le informazioni anche senza essere alimentate da corrente elettrica.

<br>

-   *Tipo di accesso*

    Secondo questa classificazione ritroviamo tre tipi di memorie: 
    
    1) le ***memorie ad accesso sequenziale*** possono essere lette e scritte solamente all'indirizzo immediatamente successivo 
       all'indirizzo a cui è avvenuto l'accesso precedente. I principali esempi di memorie ad accesso sequenziale sono i nastri magnetici.

    2) Le ***memorie ad accesso casuale*** possono essere lette e scritte a  qualunque indirizzo, ma con lo stesso tempo di accesso.

    3) le ***memorie ad accesso semi-casuale*** sono organizzate come le memorie ad accesso casuale, ma non per qualunque indirizzo in
       memoria: infatti i "blocchi" casuali sono molto grandi e al loro interno le informazioni vengono accedute sequenzialmente.

<br>

-   *Possibilità di scrittura*

    1) ***memorie a lettura-scrittura***: possono essere sia lette che scritte.
    
    2) ***memorie a sola lettura*** (ROM: Read Only Memory)
    
    3) ***memorie WORM*** (Write Once, Read Many): memorie che possono essere scritte una sola volta e poi diventano in sola lettura.

<br>

-   *Tecnologia di costruzione*

    Attualmente i principi di costruzione attualmente in uso si basano sulle seguenti tecnologie:
    
    - **Elettriche**: si basano sulle capacità elettriche ed elettroniche di alcuni componenti come condensatori e semiconduttori.

    - **Magnetica**: si basano sulle capacità magnetiche di alcuni materiali.

    - **Ottica**: si basano su principi ottici e di riflessione/rifrazione della luce per memorizzare le informazioni.



### Memorie RAM

![RAM](RAM.jpg){style="width:50%; float:left; margin-right:20px"}

Acronimo per "random access memory", ovvero "memoria ad accesso casuale", 
è la memoria in cui vengono caricati i dati che devono essere utilizzati dal calcolatore per elaborare.

La RAM è il tipico esempio di memoria volatile (si cancella spontaneamente ed ha bisogno di essere aggiornata continuamente): 
ovviamente il principio di costruzione di una memoria volatile è quello elettico.

Le RAM sono le tipiche memorie che implementano la **Main Memory** e sono quindi le memorie di primo utilizzo da parte della CPU.



### Memorie ROM

Acronimo per "read only memory", ovvero "memoria in sola lettura" (o solamente leggibile), 
è una memoria permanente (cioè ha un contenuto fisso che non può essere cancellato; ovviamente non è una memoria
volatile), presente sulla scheda madre, che contiene le istruzioni che la CPU deve caricare per consentire l'avvio del sistema e le routine di
gestione dell'hardware che prendono il nome di BIOS (Basic I/O System).


### Dischi magnetici

![HD](HD.jpg){style="width:50%; float:right; margin-left:20px"}

Composti da uno o più dischi (i disk pack) ricoperti di materiale ferromagnetico, vengono "letti e scritti" 
(cioè su questi dischi vengono salvati e recuperati i dati) mediante un braccio mobile dotato
della "testina di lettura/scrittura". 

I dati vengono trasferiti ai dischi magnetici tramite un buffer nella memoria centrale ed occupano
successive posizioni lungo le tracce, sotto forma di differenti stati di magnetizzazione. 

I settori dei dischi vengono letti e scritti interamente utilizzando il numero della superficie, della traccia e del
settore. Il tempo di accesso ai dischi magnetici è superiore rispetto a
quello della memoria centrale, ma i costi, a parità di quantità di
informazione memorizzata, sono decisamente più bassi. 



!!! warning "E... le altre memorie?"

    Esistono tanti altri tipi di memorie: le penne USB, le memorie flash, i dischi SSD, etc...
    
    Come si fa a studiarli tutti???
    


!!! note "La formattazione delle memorie"

    Per poter utilizzare una memoria, occorre formattarla. Ma... cosa 
    significa questa cosa? Che cosa fa esattamente questa operazione?
    
    Documentiamoci dai...


## Le periferiche


!!! note "Ricerche di Gruppo"

    Temi delle ricerche:
    
    - Monitor: tipologie di schermi CRT, Plasma, LCD, LED. Periferiche touch
    - Tastiere: tipologie e connettori. Schemi alfanumerici. Tavolette grafiche
    - Mouse: tipologie e connettori. Touchpad, trackball.
    - Scheda madre: l'implementazione del BUS.
    - Audio: microfoni, cuffie, auricolari
    - Riproduzione: stampanti, scanner, multifunzione.
    - Memorie speciali: RAM, ROM
    - Memorie permanenti: HD, SSD, schede SD, penne USB
    - Memorie: CD, DVD, Blu-Ray.

