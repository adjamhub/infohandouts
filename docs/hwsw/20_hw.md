# Hardware

Un **computer **è un dispositivo elettronico in grado di eseguire
autonomamente una serie di operazioni logiche ed elaborazioni
prestabilite sui dati in esso inseriti (input) fornendo un responso
(output).

L'implementazione fisica di questo concetto è variata con il progredire
della tecnologia, e sono esistiti computer profondamente diversi dal
punto di vista del meccanismo di funzionamento (meccanici,
elettromeccanici ed elettronici), della modalità di rappresentazione
delle informazioni (analogica e digitale) e di altre loro peculiarità
(architettura interna, programmabilità, ecc.).

Oggigiorno ci si riferisce comunemente al computer come ad un
dispositivo elettronico e digitale, programmabile e a scopo generico,
costruito secondo la cosiddetta "***architettura di Von Neumann***" e
funzionante secondo la logica indotta dalla "***macchina di Turing***".

In questa forma e al pari della televisione, esso rappresenta il mezzo
tecnologico simbolo che più ha modificato le abitudini umane dal secondo
dopoguerra ad oggi: la sua invenzione ha contribuito alla nascita e allo
sviluppo dell'informatica moderna, che ha segnato l'avvento della
cosiddetta terza rivoluzione industriale e ha dato il via alla
cosiddetta società dell'informazione.



## Architettura di Von Neumann


L'architettura di Von Neumann, basata sul suo famoso modello, è uno
schema di progettazione di calcolatori elettronici che prende nome dal
matematico John von Neumann e che fu sviluppato per il sistema IAS
machine dell'Institute for Advanced Study nella metà degli anni 40.

Lo schema si basa su cinque componenti fondamentali:

  ----- ----------------------- --------------------------------------------------------------------
  1)   CPU                     Central Processing Unit. Il "cervello" operativo della macchina.
  2)   MAIN MEMORY             La memoria principale, utilizzata come memoria di lavoro.
  3)   Periferiche di INPUT    Servono per l'inserimento utente dei dati da eleborare.
  4)   Periferiche di OUTPUT   Servono per visualizzare all'utente i risultati delle elaborazioni
  5)   BUS                     Un canale che collega tutti i componenti fra loro
  ----- ----------------------- --------------------------------------------------------------------

![Modello semplificato dell'architettura di Von Neumann](von_neumann.jpg)

L'idea che sta dietro questo primo modello della Macchina di Von
Neumann è semplicemente quello di descrivere il flusso dei dati a
partire dal momento in cui sono immessi, al momento in cui questi sono
elaborati, fino al momento in cui questa elaborazione viene restituita
in output all'utente.



### Von Neumann in parole semplici


Lo schema progettato da Von Neumann è veramente un colpo di genio, che
noi facciamo fatica ad apprezzare soprattutto perché qui sopra ne
abbiamo visto una incredibile semplificazione.

Del resto non dobbiamo (ancora) diventare ingegneri informatici, ma solo
avere una comprensione di base del funzionamento del computer: allora
ecco una descrizione schematica del funzionamento di base di un
computer.

Il componente principale è senza ombra di dubbio la Central Processing
Unit, la CPU. Essa si configura come il "cervello" del computer e,
come tutti i cervelloni, è un tipo un po' distratto... essa mentre fa
tutti i suoi ragionamenti si accorge sempre e solo dell'esistenza di un
unico altro componente: la memoria centrale.

I ragionamenti della CPU si sviluppano in un unico modo: leggi cosa c'è
scritto nella RAM ed esegui le istruzioni lì scritte; le conclusioni a
cui la CPU giunge (i suoi ragionamenti, le sue "conclusioni") a sua
volta hanno un'unica destinazione: vengono scritte nella memoria
centrale. Da lì in poi la CPU non si interessa più di esse e ricomincia
il giro leggendo una nuova parte della memoria...

La memoria centrale rappresenta il collegamento della CPU con il resto
del mondo. È una memoria di tipo RAM che funziona secondo principi
elettrici: le sue uniche capacità sono quelle di leggere, ovvero di
copiare qualcosa dall'esterno su di essa, e di scrivere, ovvero di
copiare una parte di se stessa da qualche parte.

Con questi due attori principali fatti a questo modo... come si fa a
gestire tutte le funzionalità che un computer dimostra? Beh... il trucco
è far credere a CPU e Main Memory che tutto sia un file. Vuoi scrivere
sullo schermo? Scrivi su questo file qui. Vuoi sapere cosa ho digitato
sulla tastiera? Leggi quel file. Vuoi stampare? Scrivi su quest'altro
file. Vuoi vedere cosa mi sta arrivando dalla Rete? Leggi quell'altro
file ancora...

Le periferiche di Input/Output fanno esattamente questo: implementano
una funzionalità dal punto di vista fisico (ad esempio "stampano" o
"visualizzano luci") e interagiscono con il computer secondo la logica
descritta prima.

Il sistema di collegamento fra tutti questi dispositivi si chiama BUS.

Basta così.

Spero di essere stato abbastanza semplice e schematico...



## La CPU


L'unità centrale di elaborazione (CPU) è la parte di un computer che
esegue le istruzioni di un programma per computer, per eseguire le
operazioni aritmetiche di base, logico, e di input / output del sistema.

La CPU ha un ruolo in qualche modo analogo al cervello del computer. La
forma, progettazione e realizzazione di CPU hanno cambiato
drammaticamente fin dai primi esempi, ma le operazioni fondamentali che
le sono assegnate rimangono analoghe a quelle stabilite da Von Neumann
nel suo modello di un elaboratore.

Su macchine di grandi dimensioni, le CPU necessarie una o più schede a
circuiti stampati. Su personal computer e workstation piccola, la CPU è
ospitato in un singolo chip chiamato un microprocessore.

Dal 1970 la classe di CPU microprocessore ha quasi completamente
superato tutte le implementazioni della CPU. Le CPU moderne sono grandi
circuiti integrati a scala piccola, pacchetti rettangolare, con più
perni di collegamento.

SISTEMARE PARLANDO DI ISTRUZIONI DELLA CPU, VELOCITA' E BENCHMARK DELLA
CPU

LAVORO DI GRUPPO SULLE CPU


### Il clock


Viene definito clock quell'orologio interno alla macchina in grado di
fornire la base dei tempi necessaria per mantenere il sincronismo fra le
operazioni.

Ad ogni colpo di clock viene inviato un segnale e quindi eseguita una
microistruzione fra quelle base che la CPU è in grado di eseguire
(leggi, scrivi, operazioni aritmetiche, logiche, di confronto).

La frequenza con cui il clock scatta fornisce un'importante indicazione
della velocità a cui opera l'unità centrale: dire che un computer lavora
a 800 Mhz significa che vengono eseguite 800 milioni di istruzioni
elementari in un secondo.

Attenzione però! La frequenza NON è un indice attendibile della velocità
dei processori! Infatti nella CPU vi è implementato un linguaggio
elementare, definito ***linguaggio macchina*** o ***assembly***, che
descrive tutte le operazioni di base che la CPU riesce a eseguire a
partire da quelle di cui è capace tramite CU e ALU. Alcune istruzioni
assembly corrispondono 1:1 con le operazioni elementari di cui la CPU è
capace per costruzione; altre costano due o più cicli di clock ognuna.

CAMBIA PARLANDO DEL CLOCK COME MECCANISMO DI SINCRONIZZAZIONE DELLE
VELOCITA'

> La reale velocità di una CPU si misura quindi contando quante
> istruzioni assembly questa è in grado di eseguire in un secondo.

> L'unità di misura utilizzata è il MIPS (Million Instructions Per
> Second).


## Le memorie


SEMPLIFICA UN Pò

Le memorie sono la parte del computer destinata a conservare
informazioni per un certo periodo di tempo. La memorizzazione di
informazioni in memoria, e il successivo recupero delle medesime, sono
funzioni fondamentali nel funzionamento del computer: in essa sono
memorizzati dati d'archivio dell'utente e le istruzioni dei programmi
sfruttabili dall'utente.

Una memoria può essere considerata astrattamente come una sequenza
finita di celle in cui ogni cella contiene una sequenza finita di bit.
Normalmente i bit sono gestiti a gruppi di otto, detti byte. Pertanto lo
spazio fisico della memoria può essere immaginato come una sequenza di
locazioni, ognuna contenente un byte e individuabile tramite un
indirizzo.

Le operazioni effettuabili sulla memoria di un computer sono
fondamentalmente le seguenti:

-   **Inizializzazione**. È il trattamento che subisce la memoria prima
    dell'uso normale. Alcuni tipi di memoria (per esempio la RAM
    elettronica) non hanno bisogno di inizializzazione; per tali
    memorie, il contenuto iniziale è impredicibile. Per le memorie a
    sola lettura, l'inizializzazione consiste nella scrittura dei dati
    effettuata in fase di produzione. Per i dischi magnetici,
    l'inizializzazione consiste nella organizzazione dello spazio tale
    da rendere possibile un indirizzamento (la cosiddetta
    formattazione).

-   **Scrittura**. È l'operazione di memorizzazione delle informazioni.
    Un esempio di scrittura è assegnare il byte 123 alla cella di
    indirizzo 1010.

-   **Lettura**. È l'operazione di recupero di informazioni
    memorizzate. Un esempio di lettura è chiedere alla memoria il
    contenuto della cella di indirizzo 1100.

Per parlare indifferentemente di lettura o di scrittura, si usa il
termine accesso. Per esempio, per indicare che una memoria è veloce sia
in lettura che in scrittura, si dice che ha un basso tempo di accesso.



### Classificazione delle memorie


Le memorie possono essere classificate secondo vari criteri:

-   Volatilità

    La volatilità è la caratteristica tipica di alcune memorie di
    perdere completamente le informazioni in esse contenute non appena
    si interrompe l'alimentazione elettrica. Tipicamente tutte le
    memorie che utilizzano tecnologie di memorizzazione basate
    sull'elettronica sono volatili, mentre quelle basate su principi
    elettromagnetici non lo sono.

-   Tipo di accesso

    Secondo questa classificazione ritroviamo tre tipi di memorie: le
    ***memorie ad accesso sequenziale*** possono essere lette e scritte
    solamente all'indirizzo immediatamente successivo all'indirizzo a
    cui è avvenuto l'accesso precedente. I principali esempi di memorie
    ad accesso sequenziale sono i nastri magnetici.

    Le ***memorie ad accesso casuale*** possono essere lette e scritte a
    qualunque indirizzo, ma con lo stesso tempo di accesso.

    Infine, le memorie ad accesso semi-casuale sono organizzate come le
    memorie ad accesso casuale, ma non per qualunque indirizzo in
    memoria: infatti i "blocchi" casuali sono molto grandi e al loro
    interno le informazioni vengono accedute sequenzialmente.

-   Possibilità di scrittura

    La tipica memoria può essere sia letta che scritta. Questi
    dispositivi sono detti memorie a lettura-scrittura. Tuttavia sono
    utilizzate anche memorie che vengono scritte solo in fase di
    inizializzazione, e per le quali non è possibile la scrittura
    nell'uso normale. Tale inizializzazione può essere effettuata in
    modo incrementale dalla stessa apparecchiatura con cui vengono
    riletti i dati scritti. Questi dispositivi sono detti memorie
    scrivibili una sola volta, o WORM (Write Once, Read Many).

    Alternativamente, può essere necessario scrivere tutti i dati con
    un'apposita apparecchiatura esterna prima di poter usare la memoria
    in lettura. Questi dispositivi sono detti memorie a sola lettura, o
    ROM (Read-Only Memory).

-   Tecnologia di costruzione

    Le memorie possono essere classificate secondo la tecnologia che
    ispira il principio di funzionamento della capacità di
    memorizzazione della stessa. Attualmente i principi di costruzione
    attualmente in uso si basano sulle seguenti tecnologie:

    -   ***Elettronica***: sono quelle memorie che si basano sulle
        capacità elettroniche di alcuni componenti come condensatori e
        semiconduttori.
    -   ***Magnetica***: sono quelle memorie il cui principio di
        funzionamento è basato sulle capacità magnetiche di alcuni
        materiali.
    -   ***Ottica***: sono quelle memorie che si basano su principi
        ottici e di riflessione/rifrazione della luce per memorizzare le
        informazioni.


### Tipologie di Memorie

RAM

Acronimo per "random access memory", ovvero "memoria ad accesso
casuale", è la memoria in cui vengono caricati i dati che devono essere
utilizzati dal calcolatore per elaborare.

La RAM è il tipico esempio di memoria volatile (si cancella
spontaneamente ed ha bisogno di essere aggiornata continuamente).

Il processore identifica le celle della RAM tramite indirizzi
pre-assegnati che ne specificano la posizione: la memoria si presenta,
quindi, come un enorme vettore (stringa ordinata di elementi detti byte,
ciascuno individuabile con un indirizzo). Il termine "random"
evidenzia che non ci sono differenze ad accedere alle varie celle della
memoria.

ROM

Acronimo per "read only memory", ovvero "memoria in sola lettura" (o
solamente leggibile), è una memoria permanente (cioè ha un contenuto
fisso che non può essere cancellato; ovviamente non è una memoria
volatile), presente sulla scheda madre, che contiene le istruzioni che
la CPU deve caricare per consentire l'avvio del sistema e le routine di
gestione dell'hardware che prendono il nome di BIOS (Basic I/O System).

Memoria video

Una particolare versione di memorie dinamiche viene utilizzata per la
gestione dei video. Infatti il comportamento dei video (in continuo
aggiornamento delle immagini che vi sono rappresentate) è molto simile a
quello delle memorie volatili. L'organizzazione in matrici di pixel
dello schermo inoltre, è chiaramente compatibile con l'organizzazione
casuale di una memoria.

In questi dispositivi si sfrutta l'azione del refresh, precedentemente
richiamata per gestire le informazioni che dovranno periodicamente
essere inviate al video evitando di passare quindi attraverso la CPU che
renderebbe molto più lento il trasferimento dei dati.

Dischi magnetici

Composti da uno o più dischi (i disk pack) ricoperti di materiale
ferromagnetico, vengono "letti e scritti" (cioè su questi dischi
vengono salvati e recuperati i dati) mediante un braccio mobile dotato
della "testina di lettura/scrittura". I dati vengono trasferiti ai
dischi magnetici tramite un buffer nella memoria centrale ed occupano
successive posizioni lungo le tracce, sotto forma di differenti stati di
magnetizzazione. I settori dei dischi vengono letti e scritti
interamente utilizzando il numero della superficie, della traccia e del
settore. Il tempo di accesso ai dischi magnetici è superiore rispetto a
quello della memoria centrale, ma i costi, a parità di quantità di
informazione memorizzata, sono decisamente più bassi. Di questa
categoria fanno parte ad esempio gli hard disk e i floppy disk
(realizzati con materiale plastico flessibile).

Dischi ottici

Composti da materiale riflettente ricoperto da una sostanza protettiva,
dove l'informazione viene registrata realizzando modificazioni della
superficie riflettente e viene letta mediante un raggio laser che
riscontra le irregolarità della superficie riflettente. I dischi ottici
sono senza dubbio i supporti di memoria secondaria più diffusi: ne
esistono di vari tipi, alcuni riscrivibili (cioè una volta scritti
possono essere riscritti nuovamente) e non riscrivibili (una volta
immagazzinati dei dati sul disco, questo non è più riscrivibile con
altri dati). Fanno parte di questa categoria i CD, i CD-ROM e i DVD.

Nastri magnetici

Composti da fettucce di nastri magnetizzabili e gestiti dalle unità a
nastro (che dispongono della testina lettura/scrittura), servono per
svolgere funzioni di backup e log (registrazione delle operazioni
effettuate in un certo tempo). I nastri magnetici consentono solo un
accesso sequenziale ai dati (cioè è necessario leggere tutti i dati
precedenti prima di accedere ad un certo dato). Tra i vari tipi di
nastri magnetici, le prestazioni migliori sono ottenute dagli streaming
tape.

Memorie Flash

Memorie elettroniche non volatili di tipo EEPROM. Si presentano come
Memory Card dall'ingombro ridotto.

Una memoria flash è una memoria permanente riscrivibile (EEPROM:
Elettrically Erasable Programmable ROM) organizzata a blocchi, ovvero un
circuito semiconduttore sul quale è possibile immagazzinare dati in
forma binaria mantenendoli anche in assenza di alimentazione.

Trattandosi di un circuito elettronico, non presenta alcuna parte
mobile, ed è per questo motivo piuttosto resistente alle sollecitazioni
e agli urti, ed inoltre è estremamente leggero e di piccole dimensioni.

Questo tipo di memoria portatile è particolarmente indicato per la
trasportabilità, proprio in virtù del fatto che non richiede
alimentazione elettrica per mantenere i dati e che occupa poco spazio; è
infatti molto usato nelle fotocamere digitali, nei lettori di musica
portatili, nei cellulari, nei pendrive, palmari e nei notebook più
recenti.



## Le periferiche


Fammi scrivere dagli studenti ;)

RICERCA DI GRUPPO
